## BIO



Nata in Basilicata fra natura e tradizioni. Cresciuta a **Matera** studiando arte e musica

Frequenta Architettura a Firenze laureandosi con lode nel 2001 con una tesi storico – progettuale sull’Ospedale di Pratolino (Firenze).


Inizia il percorso professionale nel Centro Stile della Natuzzi SpA come designer di mobili imbottiti e complementi d’arredo, diventa poi project manager nel settore retail internazionale progettando stores e spazi espositivi in tutto il mondo.


Nel 2004 decide di lasciare l’azienda per sviluppare progetti in più ambiti di progettazione pur continuando la progettazione di interni e il restyling di ambienti chiavi in mano.


Inizia diverse collaborazioni con enti pubblici e privati, spaziando dal design alla grafica, dall’architettura di interni ai giardini, fino alle tematiche legate all’efficienza energetica, con particolare attenzione alle proporzioni, alla scelta dei materiali e alle forme per un recupero della bellezza e dell'armonia.

Intraprende attività sempre più mirate all’efficienza energetica in ambito edilizio e alle tematiche dell’eco sostenibilità, specie quelle legate agli stili di vita, attualizzandole grazie all’utilizzo dei canali di comunicazione social e alle dinamiche di partecipazione tramite laboratori didattici per diverse fasce d’età.


Nella sua attività di architetto progettista rivolge la sua attenzione principalmente al benessere integrale dell’uomo unendo e armonizzando i vari aspetti del comfort ambientale, termico, visivo e del living space.



Dal 2006 Affianca all’attività professionale quella didattica nelle scuole secondarie. Nel 2014 ha conseguito l’abilitazione all’insegnamento in “tecnologia” con la tesi “Cosa creiamo in giardino?”: un progetto di didattica laboratoriale con progettazione partecipata.

