##work bio

Nata in Basilicata fra natura e tradizioni. 
Cresciuta a Matera studiando arte e musica.

Frequenta Architettura a Firenze laureandosi con lode nel 2001 con una tesi storico – progettuale sull’Ospedale di Pratolino (Firenze).

Inizia il percorso professionale nel Centro Stile della Natuzzi SpA come designer di mobili imbottiti e complementi d’arredo.

Diventa poi project manager nel settore retail internazionale progettando stores e spazi espositivi in tutto il mondo.

Nel 2004 decide di lasciare l'azienda per proseguire il proprio percorso professionale in più ambiti di progettazione.

Si trasferisce in Toscana dove inizia diverse collaborazioni con enti pubblici e privati, spaziando dal design alla grafica, 
dall’architettura di interni fino alle tematiche legate all’efficienza energetica,  
accentuando la sua attenzione alle proporzioni, come alla scelta dei materiali e alle forme per un recupero della bellezza e dell'armonia.

Intraprende sempre più attività mirate al risparmio energetico in ambito edilizio 
e alle tematiche dell’eco sostenibilità, specie quelle legate agli stili di vita, 
attualizzandole grazie all’utilizzo dei canali di comunicazione social 
e alle dinamiche di partecipazione tramite laboratori didattici tra cui quelli sul risparmio energetico. 

Nella sua attività di architetto progettista rivolge la sua attenzione principalmente al benessere integrale dell’uomo 
unendo e armonizzando i vari aspetti del comfort ambientale: termico, visivo, degli spazi di vita "living spaces". 

Dal 2006 affianca alla sua attività professionale quella didattica nelle scuole secondarie di Prato. Riceve l'abilitazione all’insegnamento in Tecnologia presentando come tesi un esperienza di progettazione laboratoriale partecipativa dal titolo: “Cosa creiamo in giardino?”.

